# Как да подходим към даден проблем

Нека вземем примерен проблем който трябва да решим:

> Да се напише функция която извежда на екрана всички прости числа от 1 до N, като N се подава като аргумент на функцията .

## Разбиране на условието

Първото нещо което направихме е да прочетем и разберем условието, да го разбием на подпроблеми. Тук е и мястото където трябва да си отговорим и на въпроса "Какво е това просто число?" Трябва да пресмятаме дали дадени числа са прости и също така ни се подсказва, че ще използваме функция за целта.

### Четенето е важно

Зададеното условие може да бъде прочетено с разбиране по няколко начина. Сещаме се за два основни:

1. Прочитаме цялото условие и след това се опитваме да го разбием
2. Докато четем условието, спираме на всяко изречение и разбиваме на малки задачки

Много е важно как е структурирано условието на задачата. Винаги използването на комбинация от двата метода по-горе е по-добрият вариант. Понякога когато бъде прочетено цялото условие, нищо не става ясно или остават някои неясни части. Тогава започваме да анализираме изречение по изречение и да навръзваме парченцата пъзел.

### Скритите условия

Нарочно или не може да не се споменават различни лимитации към задачата или подусловия, които програмиста трябва да се сети сам или да стигне до тях чрез тестване на своята програма. Пример за такова скрито условие може да бъде делението на 0 при разработка на калкулатор.

## Разбиване на по-малки проблеми

Нека разбием проблема на по-малки - така извеждането на всички прости числа, може да бъде сведено до:

1. Намиране на едно просто число
2. Извеждане на това число
3. Тестване с няколко на брой числа - валидни и невалидни стойности
4. Прочитане на N число от стандартния вход \(например\)
5. Извеждане на N на брой такива числа използвайки въведенето N

От определението за просто число можем да заключим, че ще имаме една специфична проверка - ще разглеждаме числа`i > 0`която най-вероятно ще я включим към точка 3 и 5 от подпроблемите ни.

