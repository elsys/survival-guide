# Linux

За целите на курса е силно препоръчително всеки от учениците да има инсталиран linux, защото курсът, преподавателите и оценяването ще използват linux или unix базирана операционна система.

## Що е то?

Всички операционни системи които се базират на т.нар. linux kernel[^1] се наричат linux дистрибуции.

Te биват използвани масово сред програмистите. Голяма част от сървърите на компании и продукти използват linux базирани системи, поради множество причини като: достатъчно голяма сигурност, система която може да има изключително ниски хардуерни изизсквания, с богат набор от софтуерни и други продукти, повечето безплатни и с отворен код.

## Защо го ползваме?

В рамките на този курс ще се ограничим до използването на една от най-известните с лесната си инсталация и работа linux базирана дистрибуция - Ubuntu[^2]. Също така е напълно безплатна.

> Ubuntu не е задължителната дистрибуция, която може да си инсталирате за да оцелеете в този курс.

Поради темата на курса и това, че започваме от самото начало, ще работим директно с компилатор за C. Това е друга причина да избегнем Windows например, защото там е по-трудна конфигурацията на работеща среда за разработка. Пък и Linux shell[^3] e доста удобен и лесен за работа.

# Как да си инсталираме Linux

Има два типа инсталации:

1. **Dual-boot**[^4] инсталация, която инсталира две операционни системи на една машина, които не могат да работят едновременно. Всяка от операционните системи използва пълният капацитет от памет и процесорна мощ на компютъра.
2. **Virtual инсталация**, която чрез софтуер във вече инсталирана и конфигурарана среда можете да инсталирате друга операционна система. Ресурсисте се споделят между системите в зависимост от настройките и могат да работят едновременно. [VirtualBox](https://www.virtualbox.org/) и [VMWare Player](https://my.vmware.com/web/vmware/free#desktop_end_user_computing/vmware_workstation_player/12_0) са такива безплатни програми, които могат да бъдат използвани, за да си инсталирате виртуална машина чрез тях. За предпочитане са пред решението Hyper-V, защото много ученици имат проблеми с конфигурацията на интернет.

> Нямаме предпочитания за версията на Ubuntu, стига тя да работи и да не ви създава проблеми ако я използвате успоредно с Windows.

## Полезни линкове

Няколко линка с напътствия как да си инсталирате Linux:

* [Инсталиране на Ubuntu виртуална машина чрез VirtualBox](https://www.lifewire.com/install-ubuntu-linux-windows-10-steps-2202108)
* [Инсталиране на Ubuntu виртуална машина чрез VirtualBox  с Windows 10](https://www.lifewire.com/run-ubuntu-within-windows-virtualbox-2202098)
* [Инсталиране на Linux Mint заедно с Windows 10 \(dual-boot\)](https://itsfoss.com/guide-install-linux-mint-16-dual-boot-windows/)



[^1]: [Linux kernel](https://en.wikipedia.org/wiki/Linux_kernel)

