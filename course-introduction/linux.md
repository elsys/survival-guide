# Linux

---

За целите на курса е силно препоръчително всеки ученик да има инсталиран Linux, защото в курса активно ще се използва Linux или Unix базирана операционна система. Контролните и изпитванията ще бъдат провеждани и проверявани на Linux.

## Що е то?

Всички операционни системи базирани на т.нар. Linux kernel[^1] се наричат Linux дистрибуции.

Te биват използвани масово сред програмисти, студенти и любители на свободния софтуер[^5]. Някои преимущества на Linux дистрибуциите са:

* безплатни са - не стува нищо да бъде изтеглена и инсталирана дадена дистрибуция
* приспособими са - всичко може да бъде променено – от облика до параметри на ядрото
* могат да се използват за разработка на код на много езици - C/C++, Java, Python, Ruby, JavaScript, Go и т.н.
* голям набор от програми - има хидяли свободни програми достъпни чрез пакетния мениджър на всяка Linux дистрибуция
* голяма сигурност - Linux системите много по-рядко страдат от вируси

## Защо го използваме?

В рамките на този курс ще се ограничим до използването на една от най-известните с лесната си инсталация и работа Linux базирана дистрибуция - Ubuntu[^2], която е напълно безплатна.

> Ubuntu не е задължителната дистрибуция, която може да си инсталирате за оцеляване в този курс. Други препоръчителни опции са Mint, Elementary, Debian.

Поради темата на курса и това, че използваме езикът C, сме избрали да използваме компилаторът за C код gcc[^6]. Също ще се научим как да ползваме Linux shell[^3] и текстовият редактор vim[^7].

## Как да си инсталираме Linux

Има два типа инсталации:

1. **Dual-boot**[^4] инсталация, която инсталира две операционни системи на една машина, които не могат да работят едновременно. Всяка от операционните системи използва пълният капацитет от памет и процесорна мощ на компютъра. При boot се избира една от двете операционни системи.
2. **Virtual инсталация**, която чрез софтуер във вече инсталирана и конфигурарана среда можете да инсталирате друга операционна система. Ресурсисте се споделят между системите в зависимост от настройките и могат да работят едновременно. [VirtualBox](https://www.virtualbox.org/) и [VMWare Player](https://my.vmware.com/web/vmware/free#desktop_end_user_computing/vmware_workstation_player/12_0) са такива безплатни програми, които могат да бъдат използвани, за да си инсталирате виртуална машина чрез тях. За предпочитане са пред решението Hyper-V, защото много ученици имат проблеми с конфигурацията на интернет.

> Нямаме предпочитания за версията на Ubuntu или Linux дистрибуцията, която решите да използвате, стига тя да работи и да не ви създава проблеми ако я използвате успоредно с Windows.

## Полезни линкове {#helpful-links}

Няколко линка с напътствия как да си инсталирате Linux:

* [Инсталиране на Ubuntu виртуална машина чрез VirtualBox](https://www.lifewire.com/install-ubuntu-linux-windows-10-steps-2202108)
* [Инсталиране на Ubuntu виртуална машина чрез VirtualBox  с Windows 10](https://www.lifewire.com/run-ubuntu-within-windows-virtualbox-2202098)
* [Инсталиране на Linux Mint заедно с Windows 10 \(dual-boot\)](https://itsfoss.com/guide-install-linux-mint-16-dual-boot-windows/)

[^1]: [Linux kernel](https://en.wikipedia.org/wiki/Linux_kernel)

