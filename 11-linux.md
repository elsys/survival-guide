# Linux

За целите на курса е силно препоръчително всеки от учениците да има инсталиран linux, защото курсът, преподавателите и оценяването ще използват linux или unix базирана операционна система.

## Що е то?

Всички операционни системи които се базират на т.нар. linux kernel се наричат linux дистрибуции.

Te биват използвани масово сред програмистите. Голяма част от сървърите на компании и продукти използват linux базирани системи, поради множество причини като: достатъчно голяма сигурност, система която може да има изключително ниски хардуерни изизсквания, с поддръжка за богат набор от софтуерни и други продукти, дори специфични такива. Повечето дистрибуции и голям набор от програми към тях са безплатни.

## Защо го ползваме?

В рамките на този курс ще се ограничим до използването на една от най-известните с лесната си инсталация и работа linux базирана дистрибуция - Ubuntu. Също така е напълно безплатна.

> Ubuntu не е задължителната дистрибуция, която може да си инсталирате за да оцелеете в този курс.

Поради темата на курса и това, че започваме от самото начало, ще работим директно с компилатор за C. Това е друга причина да избегнем Windows например, защото там е по-трудна и странна конфигурацията на работеща среда за разработка. Пък и Linux shell e доста удобен и лесен за работа.

# Как да си инсталираме Ubuntu

Има два типа инсталации:

1. **Dual-boot** инсталация, която инсталира две операционни системи на една машина, които не могат да работят едновременно. Всяка от операционните системи използва пълният капацитет от памет и процесорна мощ на компютъра.
2. **Virtual инсталация**, която чрез софтуер във вече инсталирана и конфигурарана среда можете да инсталирате друга операционна система. Ресурсисте се споделят между системите в зависимост от настройките и могат да работят едновременно. [VirtualBox](https://www.virtualbox.org/) и [VMWare Player](https://my.vmware.com/web/vmware/free#desktop_end_user_computing/vmware_workstation_player/12_0) са такива безплатни програми, които могат да бъдат използвани, за да си инсталирате виртуална машина чрез тях. 

В интернет могат да бъдат намерени подробни "стъпка по стъпка" описания как да си инсталирате Ubuntu. Ето няколко, които според нас ще ви помогнат:

[https:\/\/www.pcsteps.com\/961-install-ubuntu-linux-windows\/](https://www.pcsteps.com/961-install-ubuntu-linux-windows/)

[http:\/\/www.tecmint.com\/install-ubuntu-16-04-alongside-with-windows-10-or-8-in-dual-boot\/](http://www.tecmint.com/install-ubuntu-16-04-alongside-with-windows-10-or-8-in-dual-boot/)

[http:\/\/www.instructables.com\/id\/Introduction-38\/](http://www.instructables.com/id/Introduction-38/)

> Нямаме предпочитания за версията на Ubuntu, стига тя да работи и да не ви създава проблеми ако я използвате успоредно с Windows.

