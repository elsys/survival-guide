# Итеративен подход

След анализиране на проблема и разбиването му до по-малки такива получаваме за зададеното условие следните стъпки:

1. Намиране на едно просто число
2. Извеждане на това число
3. Тестване с няколко на брой числа - валидни и невалидни стойности
4. Прочитане на N число от стандартния вход \(например\)
5. Извеждане на N на брой такива числа използвайки въведенето N

Точките 3 и 5 са идентичти, но не съвсем.

Когато пишем програми това трябва да е итеративен процес - правим малки промени, запазваме ги и след това се опитваме да компилираме. Това предотвратява честно срещаното явление сред учениците, които пишат 30-40 минути задача без да я компилират. Като дойде време за предаване и се опитат да компилират за пръв път виждат един екран с грешки и предупреждения от компилатора. Решавайки задачата на малки подстъпки и задачки, малки и често срещани проблеми могат да бъдат отстранени още в началото.

